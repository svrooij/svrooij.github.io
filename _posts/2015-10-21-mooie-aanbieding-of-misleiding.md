---
id: 71
title: Mooie aanbieding of misleiding?
date: 2015-10-21T13:03:30+01:00


guid: http://svrooij.nl/?p=71
old_permalink: /2015/10/mooie-aanbieding-of-misleiding/
twitter_image: /assets/images/2015/10/screenshot_volkskrant_aanbieding.png
categories:
  - Ergernissen
---
Op advies van mijn moeder heb ik mijzelf laatst aangemeld voor een **proefabonnement** voor de <a href="http://volkskrant.nl" target="_blank">Volkskrant</a>. Bij het aanmelden stond al een opmerkelijk _Ik accepteer vinkje_, namelijk:

> Ik ga akkoord met de voorwaarden en ontvang per e-mail, sms en telefoon exclusieve abonnee- en kortingsaanbiedingen. 

Maar ik wil toch wel eens proberen of deze krant iets voor mij is, dus ik heb het gewoon aangevinkt (zonder overigens de rest van de `voorwaarden` te lezen).

<!--more-->

## Nog geen krant wel een `geweldige` aanbieding

Ongeveer 4 dagen na het aanmelden, gaat de telefoon. Iemand van de Volkskrant om mijn adres te verifiëren? En om mij te vertellen dat ze (geloof dat ze Sandra heette) een `geweldige` aanbieding had.  
De aanbieding was als volgt, ik kreeg 33% korting op het abonnement en een `hele mooie` Samsung Galaxy Tab 3 cadeau. Nadat ik de beste mevrouw probeerde uit te leggen dat ik graag eerst het proef abonnement wil afwachten, omdat ik momenteel nog niet weet of de Volkskrant iets voor mij is, werd mij verteld dat deze aanbieding slechts 72 uur geldig is. Dus ik moest eigenlijk wel meteen beslissen.

### De `goede` aanbieding berekend

Kort samengevat, je sluit een PROEFabonnement af. En voor je de eerste krant hebt ontvangen krijg je een telefoontje met een `tijdelijke` aanbieding.  
24 maanden de Volkskrant en toegang tot de digitale krant en een tablet `cadeau`. En dat voor slechts € 6,50 per week, dat is € 676 over de gehele looptijd. Overigens staat de `tijdelijke` aanbieding ook gewoon op de site, dus ik geloof niet dat het heel erg tijdelijk was. Je kan daar ook een abonnement afsluiten voor € 5,50 per week. Je krijgt dan alleen geen tablet.

Voor het gemak ga ik er even vanuit dat het om dezelfde tablet gaat. Je betaald dus 2 jaar (=104 weken) lang, een euro in de week extra voor een tablet. Dat betekend dat de geweldige aanbieding dus is dat je voor een tablet van ongeveer ~~€ 119,-~~ € 85,- over 2 jaar € 104,- moet betalen.

[sarcasm ON] Dat klinkt inderdaad als een `goede` aanbieding [sarcasm OFF]

### Vervolg?

Ik wil als advies meegeven aan de Volkskrant, dat iemand niet voor niks een proefabonnement neemt. Misschien een idee om eerst een week de krant te bezorgen, voor je ze een `geweldige` aanbieding doet. Zorg er daarnaast voor dat je een `aanbieding` goed uitlegt. Want heel eerlijk een tablet van € 85 verkopen voor € 104 en het vervolgens een cadeau noemen? Wie neemt je dan nog serieus.

Deze mevrouw kon mij overigens wel vertellen dat het na het aanmelden ongeveer 10 werkdagen zou duren voor ik de eerste krant ging ontvangen. Misschien handig om dat ook op de site te vermelden.

Maar ik ga als ik de krant ontvang rustig oordelen of ik daar een abonnement op wil nemen. (Dan wel zonder tablet natuurlijk, want ja ik heb ook nog niet echt een goede android tablet van rond de € 100 gezien).
